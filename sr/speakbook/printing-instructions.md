---
layout: Page
title: Printing Instructions
inlinecss:
  --page-width: 210mm
  --page-height: 297mm
---
<div class="page">
  <div class="flex-v items-align-center">
    <SpeakBookTextFourColorBkg class="speakbook-title fsize-12 p-1 bold text-center" text="PRIČANKA"></SpeakBookTextFourColorBkg>
  </div>
  <h2>Uputstva za štampanje</h2>
  <p>Kako da odštampate pričanku - ili kako da je sami napravite.</p>

  <h3>A4 ili džepno izdanje?</h3>
  <p>Svi PDF-ovi pričanke mogu da se podešavaju po veličini. To znači da iako je to bazično A4 dokument, možete ga štampati na papiru bilo koje veličine. Da li planirate često da koristite pričanku? Ili planirate da je koristite samo u hitnim slučajevima? Ukoliko planirate ovo poslednje, onda je bolje da je odštampate u manjem formatu da biste je lakše nosili sa sobom. Upotreba manje Pričanke je drugačija zbog toga što ćete vi i vaš partner morati da sedite na manjoj razdaljini da biste mogli lepo da pročitate tekst koji je bliži vašim očima. Testirali smo Pričanku veličine A5, kao i veličine "letter" - i obe su fino funkcionisale u odnosu na vid ispitivanih osoba. Ipak, pre nego što budete štampali manju Pričanku, predlažemo da odštampate samo stranice za vežbanje (stranice 24 i 25) na manjem formatu, prosečete otvor i testirate je sa partnerom pre pravljenja kompletne knjige.</p>
  <h3>Profesionalno štampanje</h3>
  <p>Ukoliko želite da svoju Pričanku odštampate kod profesionalnog štampara onda možete poslati
sledeći tekst kada se budete raspitivali o ceni. Imajte na umu da nije moguće svugde uraditi
povezivanje žicom tako da je najbolje da se prvo raspitate ko to radi pre nego što pošaljete upit.
(Povezivanje žicom je važno jer je to jedini povez koji omogućava da, pri presavijanju, stranice potpuno nalegnu jedna na drugu)</p>
  <div class="my-3"></div>
  <p>Poštovani,</p>
  <p>Možete li, molim vas, da mi pošaljete cenu štampanja dokumenta koji vam šaljem u prilogu. To je A4
dokument. Potrebno ga je odštampati dvostrano - stranica br 1 PDF-a je spoljnji deo korice, strana 2 je unutrašnjost te korice itd. Potrebno je da se odštampa na tvrđem kartonu sa glatkom, kao laminiranom površinom (korisnik knjige trebalo bi da može da piše na njoj sa piši-briši flomasterom za belu tablu).</p>
  <p>Potom ju je potrebno povezati žičanim povezom duž leve ivice, tako da može da se otvara 360 stepeni.Ja ću iseći obeleživače i otvore u sredini stranica.Nakon što dobijete svoju kopiju, moraćete da isečete otvore na stranicama i obeleživače uz pomoć makaza i/ili skalpela.
</p>
</div>
<div class="page">
  <h3>Napravite Pričanku sami</h3>
  <p>U zavisnosti od tehnologije kojom raspolažete, ovde imate više opcija.</p>
  <h4>Štampanje</h4>
  <p>Ukoliko imate štampač, odštampajte je na kartonu (može da se odštampa i na papiru, posebno ako
planirate da ga laminirate, ali karton daje tvrđe stranice koje olakšavaju upotrebu knjige). Odštampajte knjigu dvostrano, stranica br 1 PDF-a je spoljašnja korica , stranica br 2 je unutrašnja korica itd. Na svim printerima ovo možete da uradite, to se zove duplex, double sided ili dvostrano štampanje. Neki štampači štampaju automatski a kod nekih ćete morati prvo da odštampate jednu stranu pa da potom ubacite tu gomilu nazad da se odštampa druga strana lista. Ukoliko se zaglavite, potražite pomoć u okviru dokumenata za pomoć koji idu uz vaš štampač. Ukoliko ni to ne pomogne, ne brinite - samo sve odštampajte jednostrano, pa potom zalepite listove okrenute leđima jedan ka drugom. Ukoliko nemate štampač možete Pričanku lako preslikati rukom.</p>
  <h4>Laminiranje</h4>
  <p>Laminiranje Pričanke omogućava vam da lako možete menjati reči i rečenice koje u njoj pišete - prema potrebi. Možete pisati po laminiranoj površini markerom za belu tablu i brisati sa vlažnom krpom. Na delovima koje ćete puno dodirivati, kao što su obeleživači, bolje je da koristite trajni marker. Nakon laminiranja potrebno je da isečete otvore. Ukoliko nemate aparat za laminiranje, pište svoje rečenice olovkom da biste mogli da ih obrišete gumicom, po potrebi.</p>
  <h4>Prosecanje otvora</h4>
  <p>Prosecite otvore na stranicama i obeleživače uz pomoć makaza i/ili skalpela.</p>
  <h4>Povezivanje</h4>
  <p>Idealan povez za Pričanku je žičani povez. Žičani povez je dobar zato što uredno drži stranice i otvori su posloženi tačno kako treba. On omogućava da se knjiga otvara za 360 stepeni, što je jako važno. Ipak, obzirom da vi sigurno nemate kod kuće aparat za žičani povez, moraćemo da razmislimo o drugim
načinima. Možda je najbolji način da izbušite rupe duž leve ivice i da je povežete trakama ili kanapima. Još bolji su mali metalni prstenovi za ključeve (koje možete nabaviti tamo gde se narezuju ključevi). Probušite rupice blizu uglova knjige, kao i na sredini ivice, da bi sve stajalo pravo i kako treba.</p>
</div>
<div class="page">
  <p class="fsize-8 bold">Ukoliko imate nekih pitanja oko pravljenja svoje Pričanke,možete poslati upit na mejl:  email enquiries@acecentre.org.uk</p>
  <p class="fsize-9 bold text-center">acecent.re/speakbook</p>
</div>
